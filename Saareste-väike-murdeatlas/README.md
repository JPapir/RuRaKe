
*v. 29-02-16*

##Kogumispunktid 

Kogumispunktide Shapefile kogumispunktid_utf8_97 koosneb 858 punktobjektist. Atribuuttabelis on Saareste kogumispunktid (külad/asulad) koos kihelkonna nime ja lühendiga ning keelejuhi nime ja sünniaastaga (olemasolul). Lahtrisse Keelend märgitakse konkreetne keelend VMA murdekaardilt. Lahtrisse SaKom märgitakse muu VMA-s olev info, mida pole võimalik olemasolevatesse lahtritesse märkida. VMA andmetega on ühendatud ka Maa-ameti tänapäeva asustusüksuste info Eesti haldus- ja asustusjaotuse klassifikaatori (EHAK) järgi. Kogumispunktide Shapefile on UTF-8 kodeeringus ning selle koordinaatsüsteem on EPSG:3301 Estonian Coordiante System of 1997.

##Saareste logi

Logis (*Saareste-VMA-logifail*) on dokumenteeritud kõik muudatused, mida tehti tabeliga VMA-andmed. Muudatuste hulgas on nii külakoodide muutmist, õigete (lähi)külade märkimist (juhul kui Saareste kogumispunkti tänapäeval enam polnud) kui ka lihtsalt trükivigade parandamist. Lisaks on logis kirjas ka lahendamata probleemid ja hetke tööseis. 

##Valmis kaardid 

Valmis kaartide kaustas on kuude kaupa jaotatud juba digiteeritud kaardid. Kaardid ei ole digiteeritud samas järjekorras, mis VMA-s. Valmis kaartide kaustas on ka aluskaart kogumispunktid_utf8_97, mida kasutatakse andmete sisestamiseks. Iga konkreetse VMA kaardi jaoks on tehtud oma kaust. Selles kaustas on kõik vajalikud failid, et see GIS-is avada. Niisamuti on kaasas skaneeritud pilt paberkaardist, georefereeritud pildifail (koos georefereeringupunktidega) ja pildifail digiteeritud kaardist (formaadis X_digi.jpg), mida on hea kasutada lihtsalt eelvaatena kaardist, kui andmeid sirivida. Sümbolkaartidel on kaasas ka .qml fail, mis sisaldab Saareste originaalkujundusele lähedasi sümboleid. Hetkel on siin avalikult kättesaadavad mõned näiteeksemplarid. Tervet kogu säilitame eesti ja üldkeeleteaduse instituudis eesti murrete ja sugulaskeelte arhiivis.

##VMA-andmed 

VMA-andmed fail (*Atlase-geoinfo-29-2-16*) koosneb neljast atribuuttabelist: VMA kogumispunktide andmed, Eesti kihelkondade nimed ja lühendid, Maa-ameti asustusüksuste andmed ja eelnevatest koostatud ühistabel. Eraldi lehel (Dok) on ka lühendite seletused. VMA kogumispunktide andmetest on esitatud Saareste kasutatud kihelkondade lühendid ja nimed, kogumispunktide numbrid ning keelejuhi nimi ja sünniaasta (olemasolul). Lisaks on VMA atribuuttabelis veel lahter, kuhu märkida vastav keelend murdekaardilt, ning lahter muu Saareste esitatud kommentaaride jaoks. Eesti kihelkondade tabelis on esitatud kihelkondade lühendid ja nimed nii, nagu neid valdavalt tänapäeval liigendatakse. Maa-ameti asustusüksuste atribuuttabelis on andmed asustusüksuse, omavalitsuse ja maakonna nimede ja koodide kohta vastavalt Eesti haldus- ja asustusjaotuse klassifikaatorile (EHAK). Ühistabelis on VMA andmed ühendatud vastavate Eesti kihelkondade lühendite ja nimedega ning Maa-ameti asustusüksuste andmetega. 

##VMA-andmete-sisestusskeem 

VMA-andmete-sisestusskeemi failis (*Saareste-VMA-sisestusskeem*) on kirjeldatud VMA-andmete faili koostamise põhimõtteid. VMA-andmete-sisestusskeemi failis on esitatud info VMA-andmete tabelite kohta (VMA, Eesti kihelkonnad, Asustusyksused, Dok). Samuti on failis esitatud andmete algallikate info. 

